23 Nov:
Den här veckan har jag jobbat med att påbörja stödet för slashkommandon. Jag har ändrat lite i hur ett rum skapas för att
(förhoppningsvis) förenkla processen samt göra de två tillvägagångssätten (knappen i menyn och '/join') snarlika.
Har utökat servrarna jag testar på till 3. Det krävde lite mindre ändringar så att allt funkar på alla. T.ex skickar
Quakenet inget svar när man skickat 'QUIT' till servern, det gör mina två andra testservrar.
Jag har också jobbat ganska mycket på designen på klienten. Jag har bytt till ett tema som ska funka på alla OS som har nyare
java-version än version 6. Har man lägre version så ska man få ett äldre crossplatformstema. Har även gjort en småjustering
i utseendet på temat. Jag har mestadels utforskat, så att jag lätt kan gå tillbaka till det om jag vill göra fler förändringar.
Försöker kommentera lite när jag ser ett område som är dåligt kommenterat.

28 Nov:
Har mest dragit mig i håret kring olika quit-meddelanden om klienten lämnar mer än en server vid windowClosing-eventet.
Löst nu. Problemet var att flera trådar försökte komma åt samma array samtidigt. La till en sleep i en loop. Det verkade lösa problemet.
Jag har lagt till ett textfield i server talk-rummet, så att man kan skriva kommandon till servern direkt där.

2 Dec:
Tidigare skriven lösning stämde inte så bra. Problemet var mer specifikt att jag tog bort objekt ur en array som jag loopade genom.
På sista tiden har jag mest försökt lära mig att hantera XML genom java. Tänkte använda mig av en xml-fil för att spara förinställda
servrar och rum som klienten ska connecta till vid startup.

3 Dec:
Har jobbat på att göra det möjligt att ha privatchattar med personer. Verkar som att det funkar ganska okej nu. Får en bugg ibland, men fel-
meddelandet är inte specifikt alls (kan inte ens se någon av mina filer i error logen). Nån array är out of bounds. Måste se tydligare
när exakt det blir fel innan jag kan åtgärda det.

7 Dec:
Har jobbat hårt på att planera och skapa en dialog för preferenser. Mycket tid har specifikt lagts på att lära mig att göra en egen
tablemodel för jtable. Och att koppla det till java's Preferences-api.

12 Dec:
Är färdig med tablemodelen och preferences-dialogen (för nu). Man kan ställa in vilka servrar och rum man vill gå in i direkt.
Just att gå in på flera servrar och rum, samt rita upp dom i princip samtidigt har gett flera problem. Look-and-feelen som
hanterar uppritning är single-threaded. Har jobbat mycket på att lösa det. Har nu kommit fram till en lösning. Dels har jag
gjort connection synchronized, så vid startup connectas en server i taget. När servern är connectad så notifias loopen utanför
att det är ok att börja med nästa. Vad det gäller problem med att rita upp popups (error + pwd) har jag löst det lite simplare.
Där har jag använt mig att SwingUtilities.invokeLater() som gör att popupen väntar tills inget annat ritas innan den ritas upp.

Jag har skapat en popup för passwords. Om listenern hör att ett rum vi försökte gå in i kräver ett lösenord, så tar den bort rummet
och skapar en popup med lösenord. Om man skriver in lösenord så försöker den skapa ett nytt rum med lösenordet.

13 Dec: 
Problemet att swing inte vill rita upp fler saker samtidigt återkommer. Har fått lägga till invokeLater() på flera ställen i koden.
Har arbetat med att kunna visa upp MOTD (Message of the Day) som alla större irc-kanaler har. Har även jobbat med talkern så att man
kan skriva något mer kommando och så att dom redan existerande fungerar bättre.

7 Jan:
Mycket har lagts till sedan sist. Har ersatt tidigare sagd synchronized-grej med invokeLater(). Har fixat sortering av användare i kanalerna.
Lagt till timestamps i rummen, så man ser när folk skrev något. Det finns privatchattar. Tab-completion är skapat för namn så att man kan
skriva 'pe'-tab och få fram 'pelle' om han är först i listan. En enkel implementation där man inte kan tabba genom alla namn utan bara får
det första i listan. Gjort en större omstrukturering i koden. All information om rum har flyttats från Connection till Server-klassen.
Allmänna buggfixar.